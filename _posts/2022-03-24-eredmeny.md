---
layout: post
title:  "Előrejelzés - 2022.03.24"
author: Viktor
categories: []
tags: [előrejelzés, "2022", "március"]
image: assets/images/20220324/idosor_20220324.png
description: "A Fidesz növelte előnyét a választások előtt"
featured: true
hidden: false
---

*A választások közelsége miatt nem közlünk külön "mi lenne ha most vasárnap lennének a választások" és választásokkor várható eredményeket, mivel ezek nagyon hasonlóak lennének.*

Mesterséges intelligencia alapú előrejelző modellünk szerint tágult az olló a Fidesz és az egységes ellenzék között az elmúlt hónapban. Bár a tavalyi év végén közel azonos volt a két tábor nagysága egy rövid ideig, ez azoban fokozatosan eltávolodott egymástól a kormánypárt javára. Mandátumra lefordítva ez egy lényegesen nagyobb különbséget jelent, mely stabil többséget biztosítana a jelenlegi kormánypártnak, ha most tartanák a választásokat és a kétharmad is elérhető közelségbe kerülne számukra.

  ![Eredmények](/assets/images/20220324/idosor_20220324.png)


30.000 szimulációt lefuttatva azt látjuk, hogy minimális az esélye, hogy az ellenzék több szavazatot szerezzen a választásokon és szinte mikroszkpikus, hogy ez mandátumtöbbséget is eredményezzen számukra (köszönhetően a választási rendszer kialakításának). Korábbi előrejelzésünkhöz képest jelentősen nőtt az esélye, hogy a Fidesz 2/3-os többségre tegyen szert, bár a normál többség tűnik még mindig a legvalószínűbbnek.

  ![Eredmények](/assets/images/20220324/valasztas_eloszlas_20220324.png)

Az eredmények jelentősen polarizálódtak a legutóbbi előrejelzéshez képest. Ez annak köszönhető, hogy a választások egyre közelebb kerülnek, ami csökkenti a bizonytalanságot a leendő eredmények körül.

Megvizsgálva néhány valószínű és kevésbé valószínű eseményt az alábbiakat kapjuk:

| Esemény | Valószínűség |
| :---         |     :---:      |
| A Fidesz szerzi a legtöbb szavazatot   | 98,8%     |
| Az Egyesült Ellenzék szerzi a legtöbb szavazatot     | 1,1%       |
| A Fidesz szerzi a legtöbb mandátumot   | 99,7%     |
| Az Egyesült Ellenzék szerzi a legtöbb mandátumot     | 0,3%       |
| A Fidesz szerzi a legtöbb mandátumot, de nem lesz 50%-os többsége (a kisebbségi képviselők miatt)   | 0,04%     |
| A Fidesz 2/3-os többséget szerez    | 30,4%       |
| Az Egyesült Ellenzék 2/3-os többséget szerez   | 0%     |
| A Fidesz nyeri a legtöbb mandátumot, habár kevesebb szavazatot kap, mint a másik oldal    | 0,8%       |
| Az Egyesült Ellenzék nyeri a legtöbb mandátumot, habár kevesebb szavazatot kap, mint a másik oldal   | 0%     |


<br>