---
layout: post
title:  "Előrejelzés - 2022.04.01"
author: Viktor
categories: []
tags: [előrejelzés, "2022", "április"]
image: assets/images/20220401/idosor_20220401.png
description: "Stabil Fidesz győzelem mérsékelt kétharmad valószínűséggel"
featured: true
hidden: false
---

*Számos választások előtti utolsó közvéleménykutatás került publikálásra. Várhatóan mi is az utolsó előrejelzésünket közüljük a választások előtt. A szavazás közelsége jelentősen csökkenti a modell belső bizonytalanságát.*

Mesterséges intelligencia alapú előrejelző modellünk szerint a Fidesz növelte előnyét az orosz-ukrán háború kitörése óta, viszont némileg visszaesett a hónap közepéhez mértekhez képest. Támogatottságának így is stabil előnye van az ellezékéhez képest. Ez mandátumra lefordítva az arányosnál nagyobb különbséget jelent, mely stabil többséget biztosítana a jelenlegi kormánypártnak a következő parlamentben.

  ![Eredmények](/assets/images/20220401/idosor_20220401.png)


30.000 szimulációt lefuttatva azt látjuk, hogy minimális az esélye, hogy az ellenzék több szavazatot szerezzen a választásokon és szinte mikroszkpikus, hogy ez mandátumtöbbséget is eredményezzen számukra (köszönhetően a választási rendszer kialakításának). Alacsony, de nem elhanyagolható a valószínűsége, hogy a Fidesz 2/3-os többségre tegyen szert.

  ![Eredmények](/assets/images/20220401/valasztas_eloszlas_20220401.png)


Megvizsgálva néhány valószínű és kevésbé valószínű eseményt az alábbiakat kapjuk:

| Esemény | Valószínűség |
| :---         |     :---:      |
| A Fidesz szerzi a legtöbb szavazatot   | 97,5%     |
| Az Egyesült Ellenzék szerzi a legtöbb szavazatot     | 2,5%       |
| A Fidesz szerzi a legtöbb mandátumot   | 99,2%     |
| Az Egyesült Ellenzék szerzi a legtöbb mandátumot     | 0,8%       |
| A Fidesz szerzi a legtöbb mandátumot, de nem lesz 50%-os többsége (a kisebbségi képviselők miatt)   | 0,01%     |
| A Fidesz 2/3-os többséget szerez    | 17,8%       |
| Az Egyesült Ellenzék 2/3-os többséget szerez   | 0%     |
| A Fidesz nyeri a legtöbb mandátumot, habár kevesebb szavazatot kap, mint a másik oldal    | 1,7%       |
| Az Egyesült Ellenzék nyeri a legtöbb mandátumot, habár kevesebb szavazatot kap, mint a másik oldal   | 0%     |

<br>
## A levélszavazatok hatása az eredményekre

Több visszaélés gyanús eset került nyilvánosságra a levélszavazatok körül. A legutóbbi parlamenti választásokon a levélszavazatok egy extra mandátumot eredményeztek a Fidesznek (a levélszavazatok 95%-át gyűjtötték össze), ami bár nem tűnik soknak, de éppen biztosította a 2/3-os többséget.

A fenti előrejelző modellben megvizsgáltunk két további lehetőséget. Az egyik mi történne, ha nem lennének levélszavazatok, a másik pedig mi lenne, ha duplájára nőne a levélszavazatok száma. Az látszik bár ez plusz-minusz egy szavazatot eredményezne egyik vagy másik oldal javára, de döntően nem befolyásolná a választások kimentelét, nem növelné jelentősen sem a fideszes 2/3 sem az ellenzéki győzelem esélyét.

| Esemény | Várható eredmény | Várható eredmény levélszavazatok nélkül | Várható eredmény dupla levélszavazattal |
| :---         |     :---:      |     :---:      |     :---:      |
| A Fidesz várható mandátumainak száma   | 125     | 124     | 126     |
| Az Egyesült Ellenzék várható mandátumainak száma   | 72     | 73     | 71    |
| A Fidesz szerzi a legtöbb mandátumot   | 99,2%     | 99,2%     | 99,3%     |
| Az Egyesült Ellenzék szerzi a legtöbb mandátumot     | 0,8%       | 0,8%       | 0,7%       |
| A Fidesz 2/3-os többséget szerez    | 17,8%       | 17,4%       | 23,6%       |
| Az Egyesült Ellenzék 2/3-os többséget szerez   | 0%     | 0%     | 0%     |


<br>