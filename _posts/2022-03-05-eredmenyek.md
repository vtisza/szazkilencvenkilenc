---
layout: post
title:  "Előrejelzés - 2022.03.06"
author: Viktor
categories: []
tags: [előrejelzés, "2022", "március"]
image: assets/images/20220306/idosor.png
description: "Kényelmes Fidesz győzelem várható, de a választás még messze nem lefutott"
featured: true
hidden: false
---

*A jelenlegi előrejelzés az orosz-ukrán háború előtti közvéleménykutatásokra épül. A háború esetleges hatásait így ez még nem tükrözi.*

Mesterséges intelligencia alapú előrejelző modellünk szerint a Fidesz népszerűsége közel 5 százalékponttal nagyobb, mint az egységes ellenzéké, bár a tavalyi év végén közel azonos volt a két tábor nagysága egy rövid ideig. Mandátumra lefordítva ez egy lényegesen nagyobb különbséget jelent, mely stabil többséget biztosítana a jelenlegi kormánypártnak, ha most tartanák a választásokat.

  ![Eredmények](/assets/images/20220306/idosor.png)


30.000 szimulációt elkészítve azt látjuk, hogy nincsen olyan scenárió, hogy az ellenzék parlamenti többséget szerezhetne egy most tartandó választáson. Kis eséllyel viszont előfordulnak olyan scenáriók, mikor az ellenzék valamivel több szavazatot kap. A szavazatok területi eloszlása és a választási rendszer kialakítása miatt azonban ez nem eredményezne többségi parlamenti mandátumot. Jelenleg annak az esélye is elhanyagolható, hogy a Fidesz 2/3-os többségre tegyen szert.

  ![Eredmények](/assets/images/20220306/most_eloszlas.png)


A választásokig azonban még közel egy hónap hátra van, ami alatt jelentős változások következhetnek be. Ezt is figyelembe véve újabb 30.000 szimulációt készítettünk. Ennek eredménye hasonló az előzőekhez, a Fidesz továbbra is kényelmes győzelemre számíthat, sőt akár a kétharmados többséget is megszerezheti kis eséllyel. Hátra azonban nem dőlhet, mert hasonlóan kis eséllyel ugyan, de a választásokig az ellenzék is növelheti annyira a támogatottságát, hogy megszerezze a parlamenti többséget.

  ![Eredmények](/assets/images/20220306/valasztas_eloszlas.png)


Megvizsgálva néhány valószínű és kevésbé valószínű eseményt az alábbiakat kapjuk:

| Esemény | Valószínűség |
| :---         |     :---:      |
| A Fidesz szerzi a legtöbb szavazatot   | 80%     |
| Az Egyesült Ellenzék szerzi a legtöbb szavazatot     | 20%       |
| A Fidesz szerzi a legtöbb mandátumot   | 90%     |
| Az Egyesült Ellenzék szerzi a legtöbb mandátumot     | 10%       |
| A Fidesz szerzi a legtöbb mandátumot, de nem lesz 50%-os többsége (a kisebbségi képviselők miatt)   | 1%     |
| A Fidesz 2/3-os többséget szerez    | 13%       |
| Az Egyesült Ellenzék 2/3-os többséget szerez   | 0,1%     |
| A Fidesz nyeri a legtöbb mandátumot, de elveszíti a népszerűségi versenyt    | 10%       |
| Az Egyesült Ellenzék nyeri a legtöbb mandátumot, de elveszíti a népszerűségi versenyt   | 0%     |


<br>